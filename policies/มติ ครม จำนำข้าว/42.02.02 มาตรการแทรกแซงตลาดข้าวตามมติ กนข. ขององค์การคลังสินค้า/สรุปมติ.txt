คณะรัฐมนตรีมีมติอนุมัติให้องค์การคลังสินค้า (อคส.) กู้ยืมเงินจากธนาคารกรุงไทย จำกัด และธนาคาร   
เพื่อการส่งออกและนำเข้าแห่งประเทศไทย  (ธสน.)  เพื่อแทรกแซงตลาดข้าวสาร  วงเงินรวม  3,500  ล้านบาท   
และให้ธนาคารกรุงไทย จำกัด และ ธสน. ให้ อคส. กู้เงินในอัตราดอกเบี้ยต่ำสุด  กับให้กองทุนรวมเพื่อช่วยเหลือ  
เกษตรกรจ่ายค่าดอกเบี้ยและค่าใช้จ่ายต่าง ๆ  รวมทั้งจ่ายเงินชดเชยผลขาดทุนจากการดำเนินงานทั้งหมด  ตาม 
ที่กระทรวงพาณิชย์เสนอ  โดยให้รับข้อสังเกตของคณะรัฐมนตรีไปพิจารณาดำเนินการเกี่ยวกับการกำหนดมาตร  
การกำกับและควบคุมให้โรงสีที่เข้าร่วมโครงการซื้อข้าวเปลือกจากเกษตรกรและคำนึงถึงผลประโยชน์ของเกษตร  
กรเป็นสำคัญ   และให้ประสานการดำเนินงานกับโครงการรับจำนำข้าวเปลือกนาปีของธนาคารเพื่อการเกษตร   
และสหกรณ์การเกษตรด้วย รวมทั้งให้กระทรวงเกษตรและสหกรณ์เร่งจัดทำมาตรการแทรกแซงตลาดข้าวสารใน
ส่วนขององค์การตลาดเพื่อเกษตรกรเสนอคณะรัฐมนตรีพิจารณาโดยด่วน